هنگامی که به دنبال پیشرفت و حرفه‌ای شدن در دنیای برنامه نویسی هستیم، مسیری پیچیده و متنوع در پیش داریم.
<br>
اغلب با چالش‌ها و وظایفی روبرو می‌شویم که نیاز به راه‌حل‌های کارآمد دارند. در چنین شرایطی، الگوهای طراحی به عنوان ابزارهای مؤثر می‌توانند به ما در بهبود فرآیند کدنویسی و حل مسائل کمک کنند. 
<br>
همه‌ی ما در حین کار کردن با مشکلاتی مواجه می‌شویم که راه‌ حلی برای آن ها نداریم و دچار سر در گمی می‌شویم. ایده‌ی ترجمه ی این کتاب هم از همین مسائل و سر در گمی ها به وجود آمد. الگو‌های طراحی راه‌ حل هایی برای مسائل دنیای نرم افزار هستند که مانند تجربه‌های طلایی به کمک ما می‌آیند تا کارمان را برای مدیریت و توسعه‌ی کدهای پیچیده و حجیم راحت تر کنند. 
<br>
حتی اگر یک بار هم فکر یادگیری الگو های طراحی به ذهنتان رسیده باشد با اولین جستجویی که انجام دهید  وب سایت refactoring.guru را در اولین نگاه پیدا خواهید کرد. این سایت همواره به عنوان یک منبع خوب برای یادگیری الگوهای طراحی بوده است. از این رو تصمیم گرفتم تا تمامی مطالب مربوط به الگوهای طراحی موجود در این سایت را به صورت یک کتاب ترجمه کنم.
<br>
در این کتاب، به بررسی الگوهای طراحی خواهیم پرداخت و خواهیم دید چگونه می‌توانند به بهبود کیفیت کد، افزایش قابلیت نگهداری، و افزایش توانایی توسعه‌پذیری برنامه‌ها کمک کنند. امیدوارم این مطالب به شما در برداشتن گامی موفق به سمت حرفه‌‌ای شدن در دنیای برنامه‌نویسی کمک کند.
